52 LAELIUS.

minum moveantur, quum eorum, quibuscum usu
conjuncti esse possint, virtutem et bonitatem per-
spicere videantur? Quamquam confirmatur amor et
beneficio accepto et studio perspecto et consuetudine
adjunctd3 quibus rebus ad illum primum motum
animi et amoris adhibitis, admirabilis quadam exar-
descit benevolentiae magnitudo. Quam siqui putant·
ab imbecillitate proficisci, ut sit, per quem quisque
assequatur, quod desideret, humilem sane relinquunt
et minime generosum, ut ita dicam, ortum amicitia,
quam ex incpid atque indigentia natam volunt.
Quod si ita esset, ut quisque minimum in se esse
arbitraretur, ita ad amicitiam esset aptissimus. Quod
longd secus est. 30. Ut enim quisque sibi plurimum
confidit, et ut quisque maxime virtute et sapientid
sic munitus est, ut nullo egeat suaque omnia in se
ipso posita judicet, ita in amicitiis expetendis colen-
disque maximd excellit. Quid enim? Africanus in·
digens mei? Minime hercle3 ac ne ego quidem
illius: sed ego admiratione quddam virtutis ejus, ille
vicissim opinione fortasse nonnulla, quam de meis
moribus habebat, me dilexit Auxit benevolentiam
consuetudo. Sed quamquam utilitates multae et
magnae consecutae sunt, non sunt tamen ab earum
spe causae diligendi profectae 31. Ut enim benefici
liberalesque sumus, non ut exigamus gratiam—ne·
que enim beneficium foeneramur, sed natura propensi
ad liberalitatem sumus—sio amicitiam, non spe
mercedis adducti, sed quod omnis ejus fructus in
ipso amore inest, expetendam putamus. ·32. At ii,
qui pecudum ritu ad voluptatem omnia referunt,
longe dissentiunt. N ec mirum. Nihil enim altum,
ἵ nihil magnificum ac divinum, suspicere possunt, qui

 

