88 LAELIUS.

aliquid, aut etiam exprobrant3 edque magis, si
habere se putant, quod officiose et amice et curn
labore aliquo suo factum queant dicere. Odiosum
sane genus hominum officia exprobrantium: quae
meminisse debet ie, in quem collata sunt, non com·
memorare, qui contulit. 72. Quamobrem ut ii, qui
superiores sunt, summittere ee debent in amicitiai3
sic quodam modo inferiores extollere. Sunt enim>
quidam, qui molestas amicitias faciunt, quum ipsi se
contemni putant—quod non fere contingit nisi iis,
qui etiam contemnendos se arbitrantur-qui haic
opinione non modo verbis sed etiam opere levandi
sunt. 73. Tantum autem cuique tribuendum, pri-
mrlm, quantum ipse efficere possis3 deinde etiam,
quantum ille, quem diligas atque adjuves, sustinere.
Non enim tu possis, quamvis licet excellas, omnes
tuos ad honores amplissimos perducere3 ut Scipio
P. Rutilium potuit consulem efficere, fratrem ejus
Lucium non potuit. Quddsi etiam possis quidvis
deferre ad alterum, videndum esttamen quid illc
possit sustinere. 74. Omnino amicitiae, corroboratis
jam confirmatisque et ingeniis et aetatibus, judi·
candae sunt3 nec, siqui ineunte aetate venandi aut
pilae studiosi fuerint, eos habere necessarios oportet,
quos tum eodem studio praeditos dilexerunt— isto
euim modo nutrices et paedagogi jure vetustatis

plurimum benevolentiae postulabunt—qui negligendi
quidem non sunt, sed alio quodam modo: aliter
amicitiae stabiles permanere non possunt. Dispares
enim mores disparia studia sequuntur, quorum
dissimilitudo dissociat amicitias: nec ob aliam causam
p ullam boni improbis, improbi bonis amici esse non

 

